# Forløb 2 - Tal og Ligninger 

## Del 2 :  Potenser og rødder

### Materiale fra plus A, systime:  2.2 Potenser og rødder

------------------------------

En potens er en måde at skrive gentagen multiplikation på. En potens består af en base og en eksponent, hvor basen er det tal, der skal ganges, og eksponenten angiver, hvor mange gange basen skal ganges med sig selv. For eksempel er \( a^n \) en potens med base \( a \) og eksponent \( n \), hvilket betyder, at \( a \) skal ganges med sig selv \( n \) gange:

$ a^n = \underbrace{a \cdot a \cdot a \cdots a}_{n \text{ gange}} $

------------------------------

### Potenser med samme grundtal

Når man har potenser med samme grundtal, gælder følgende regler:

 $ a^m \cdot a^n = a^{m+n} $

### Potenser med samme eksponent

Når man har potenser med samme eksponent, gælder følgende regel:

 $ a^n \cdot b^n = (a \cdot b)^n $

 ### Potensregneregler  

Produktregel: $  a^m \cdot a^n = a^{m+n} $

Kvotientregel: $ \frac{a^m}{a^n} = a^{m-n} $ for $ a \neq 0 $

Potens af en potens: $ (a^m)^n = a^{m \cdot n} $

Potens af et produkt: $ (a \cdot b)^n = a^n \cdot b^n $

Potens af en kvotient: $ \left( \frac{a}{b} \right)^ n = \frac{a^n}{b^n} $ for $ b \neq 0 $

Nulpotens: $ a^0 = 1 $ for $ a \neq 0 $

Negativ eksponent: $ a^{-n} = \frac{1}{a^n} $ for $ a \neq 0 $

Stambrøk som potens: $ a^{\frac{1}{n}} = \sqrt[n]{a} $ for $ a \geq 0 $ og $ n \in \mathbb{N} $

Rationel eksponent: $ a^{\frac{m}{n}} = \sqrt[n]{a^m} $ for $ a \geq 0 $, $ n \in \mathbb{N} $ og $ m \in \mathbb{Z} $

 ------------------------------

### Regler for kvadratrødder

Fra de ovenstående regler kan vi udlede følgende regler for kvadratrødder:

Produktregel for rødder: $ \sqrt{a \cdot b} = \sqrt{a} \cdot \sqrt{b} $ for $ a \geq 0 $ og $ b \geq 0 $

Kvotientregel for rødder: $ \sqrt{\frac{a}{b}} = \frac{\sqrt{a}}{\sqrt{b}} $ for $ a \geq 0 $ og $ b > 0 $

------------------------------
------------------------------

## Øvelse 

Gå sammen og prøv at bevise de ovenstående regler for potenser og rødder ved hjælp af definitionen af potenser og rødder. Diskuter jeres beviser med hinanden og sørg for, at I forstår hver enkelt regel.





