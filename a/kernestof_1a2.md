
 
### Kernestof 
#### Fra afsnit 2.2 fra undervisningsministeriets bekendtgørelse - matematik A - htx,august 2024
##### Gennemgået stof i kernestof - markeres med gult løbende

---------------------------------

***grundlæggende regnefærdigheder;*** regningsarternes hierarki, reduktion, faktorisering, regler for regning med potenser og
rødder, logaritmer og numerisk værdi, forholds- og procentregning, overslagsregning, ligefrem og omvendt proportionalitet

***funktionsbegrebet;*** repræsentationsformer, <mark>definitions- og værdimængde</mark>, fortegnsvariation, monotoniforhold, beskrivelse
ud fra en grafisk repræsentation

***karakteristiske egenskaber ved funktioner;*** lineære funktioner, polynomier, eksponentielle udviklinger- og logaritmefunktioner, potensfunktioner og trigonometriske funktioner samt sammensatte og stykkevist definerede funktioner

***ligningsløsning;*** analytisk, grafisk og ved hjælp af it

***regression;*** <mark>xy-plot af datamateriale samt karakteristiske egenskaber ved lineære</mark>, eksponentielle, potens og polynomielle sammenhænge samt lineær, eksponentiel, potens og polynomiel regression

***differentialregning;*** begreberne grænseværdi, kontinuitet og differentiabilitet samt definition og fortolkning af differentialkvotient, tangentligning, væksthastighed, differentialkvotientens sammenhæng med monotoniforhold, ekstrema og optimering samt bestemmelse af den afledede funktion for lineære funktioner, polynomier, eksponentielle udviklinger og logaritmefunktioner, potensfunktioner og trigonometriske funktioner, regneregler for differentiation af sum, differens og produkt af to funktioner samt funktion multipliceret med konstant og sammensætning af to funktioner

***integralregning;*** integrationsprøven, stamfunktion for lineære funktioner, polynomier, den naturlige eksponentialfunktion, logaritmefunktioner og trigonometriske funktioner, bestemte og ubestemte integraler, anvendelse af regneregler for integration af sum, differens, funktion multipliceret med konstant og integration ved substitution, areal- og volumenberegninger, kurvelængde

***differentialligningsbegrebet;*** eftervisning af løsning ved indsættelse, fuldstændig og partikulær løsning, Eulers metode, løsningskurver og linjeelementernes sammenhæng med disse

***grundlæggende klassisk geometri og trigonometri;*** <mark>forholdsberegninger i ligedannede trekanter, beregninger i retvinklede og vilkårlige trekanter</mark>, bestemmelse af areal af plane figurer samt volumen og overfladeareal af rumlige figurer

***analytisk plangeometri;*** punkt, linje, parabel og cirkel, skæringer og afstande

***geometrisk og analytisk vektorregning i planen;*** vektorrepræsentation både med kartesiske og polære koordinater, komposanter, længder og vinkler

***geometrisk og analytisk vektorregning i rummet;*** linjer og planer, projektioner, længder, afstande, skæringer og vinkler

***vektorfunktioner;*** grundlæggende beskrivelse af vektorfunktioner i planen som en udvidelse af funktionsbegrebet herunder definition af en vektorfunktion, tangent-, hastigheds-, og accelerationsvektor, fart

***diskret matematik;*** talfølger og rekursive følger, diskrete modeller, Newtons metode.
Mindstekravene tager udgangspunkt i kernestoffet og omfatter grundlæggende matematiske færdigheder og kompetencer, dvs. eleven skal kunne anvende matematiske begreber og gennemføre simple ræsonnementer, skifte mellem repræsentationer, håndtere simple matematiske problemer med og uden matematiske værktøjsprogrammer samt udøve basal algebraisk manipulation.
